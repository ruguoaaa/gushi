---
title: 序言
index: true
icon: file
order: 2
category:
  - 鲁迅文集
  - 中国小说讲义
tag:  
  - 中国小说史略
---

## 序言

　　中国之小说自来无史；有之，则先见于外国人所作之中国文学史[^1]中，而后中国人所作者中亦有之，然其量皆不及全书之什一，故于小说仍不详。

　　此稿虽专史，亦粗略也。然而有作者，三年前，偶当讲述此史，自虑不善言谈，听者或多不憭，则疏其大要，写印以赋同人；又虑钞者之劳也，乃复缩为文言，省其举例以成要略，至今用之。

　　然而终付排印者，写印已屡，任其事者实早劳矣，惟排字反较省，因以印也。

　　自编辑写印以来，四五友人或假以书籍，或助为校勘，雅意勤勤，三年如一，呜呼，于此谢之！

　　一九二三年十月七日夜，鲁迅记于北京。

【注释】

[^1]:外国人所作之中国文学史：最早有英国翟理斯《中国文学史》（一九〇一年伦敦出版）、德国葛鲁贝《中国文学史》（一九〇二年莱比锡出版）等。中国人所作者，有林传甲《中国文学史》（一九〇四年出版）、谢无量《中国大文学史》（一九一八年出版）等。林著排斥小说，谢著全书六十三章，仅有四个章节论及小说。
